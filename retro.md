## Start, Stop, Continue, More of, Less of Wheel
Tarkoituksena on pohtia scrum-tiimin kanssa kategorioiden avulla, mitä tiimin pitäisi alkaa tehdä, minkä tekeminen lopettaa, minkä tekemistä jatkaa, mitä pitäisi tehdä enemmän ja mitä vähemmän. Jokaisen tiimin jäsenen on tarkoitus antaa oma panoksensa kategorioihin ja aiheista on hyvä keskustella. Tavoitteena on löytää hyviä työ- ja toimintatapoja sekä kiinnittää huomioita siihen, mitä voitaisiin tehdä toisin tai paremmin.

## Glad, Sad, Mad
Jokainen tiimin jäsen pohtii ensin itsekseen, millaisia tunteita sprintin sisällöt herättivät: mikä ilostutti, mikä harmitti ja mikä suututti. Jokainen kokoaa alustalle omia aiheitaan kunkin otsikon alle, minkä jälkeen samantyyliset aiheet niputetaan yhteen ja lopulta aiheista äänestetään. Eniten ääniä saaneita aihealueita käydään yhdessä läpi. Koko työskentelyyn tulisi käyttää maksimissaan tunti.
