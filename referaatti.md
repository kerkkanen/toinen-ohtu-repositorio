## Scrumban-menetelmän käyttö ketterässä ohjelmistokehityksessä

Kanditutkielmassa käydään läpi Scrum- ja Kanban-menetelmiä sekä niiden yhdistelmästä syntynyttä Scrumban-menetelmää.

Työssä esitellään ketterän ohjelmointikehityksen piirteitä ja käydää läpi Scrumin ominaisuuksia: rooleja, työn suunnittelua, aikataulutusta ja kestoa, tapaamisten luonnetta ja työn arviointia. Scrum on iteratiivinen ja inkrementaalinen työtapa, mikä tarkoittaa, että valmis tuote syntyy useamman sovitunmittaisen eri vaiheista koostuvan työjakson aikana pala kerrallaan. Työtä hallitaan koko työn kehitysjono (backlog) sekä työjakso- eli sprinttikohtaisen työjonon (sprint backlog) avulla.

Kanbanissa taas prosessi ei ole yhtä määritelty kuin Scrumissa, vaan työtä ohjaa enemmän sen visualisointi kanban-taulun avulla. Tehtävästä työstä pidetään kirjaa taululla, jossa on jonot tehtävälle, työn alla olevalle ja tehdylle työlle. Työn määrää hallitaan jonojen koolla.

Scrumia ja Kanbania yhdistää tietyt käytänteet, kuten eri menetelmien ja periaatteiden yhdistelemisen ja olosuhteisiin sopivimpien käytänteiden valitsemisen. Molemmissa myös työtä pilkotaan pienempii tehtäviin, joita hallitaan jonkinlaisen visuaalisen listauksen avulla. Eroavaisuuksiakin kuitenkin on esimerkiksi käytänteissä kuinka työtä rajoitetaan ajattelisesti tai määrällisesti. Lähtökohtaisesti Kanban menetelmänä ei ole yhtä tarkoin määritelty kuin Scrum tarkkoine rooleineen ja aikajaksoineen. Usein toimintamalleissa saattaa myös olla piirteitä molemmista menetelmistä, jolloin voidaan puhua Scrumbanista.

Tutkielmassa esitellään muutama tapaus, jossa tiimi on siirtynyt käyttämään Scrumbania. Kuten kaikissa toimintatavoissa, lopputuloksena saatiin jotain hyvää ja jotain huonoa. Kommunikaatio saattoi parantua, mutta toisaalta työnteko paikoin hidastua. Tutkielman huomiot osoittavatkin hyvin, ettei mikään työskentelymetodi ole täydellinen tai täydellisesti noudatettavissa. Yhteenvedossa todetaankin Scrumin, Kanbanin ja niiden yhdistelmämetodi Srumbanin olevan kelvollisia työkaluja tiettyjen haasteiden ratkaisemiseen. Esimerkiksi vaikeasti ennakoitavassa tai nopeasti muuttuvassa työympäristössä parhaisiin tuloksiin päästiin yhdistelemäläl molempien menetelmien tilanteeseen parhaiten sopivimpia työskentelytapoja.

